<html>
<head>
<title>Poetikon : Noveller : Skisse 1, av Mari Nymoen</title>
<style type="text/css">
<!--
body {background-color: rgb(255,255,255); background-attachment: fixed; background-image: url(lomo_dykker.jpg); background-repeat: no-repeat; COLOR: black; FONT-FAMILY: verdana,arial,helv,helvetica; FONT-SIZE: 10px}

DIV {
	COLOR: grey; FONT-FAMILY: verdana,arial,helv,helvetica; FONT-SIZE: 10px; text-align: justify
}


-->
</style>
</head>
<body bgcolor="#FFFFFF" text="#353535" link="#353535" vlink="#353535" alink="#353535">
<DIV style="LEFT: 442px; POSITION: absolute; TOP: 10px; VISIBILITY: inherit; WIDTH: 320px; Z-INDEX: 2">

<div>

<B>Skisse # 1, av Mari Nymoen</B></div><P>

Som om denne ene melodien holder meg oppe hele natten igjennom.

Jeg fant aldri notene, og ble værende oppe for å lytte. Det er lenge siden du reiste, og dagene snevrer seg sammen mot det vi har felles. Endeløse jukebokser som medisinskap, inneholder alt det vi har sagt. Vi kommer til å gå ut derfra uten noe. Brua vil forsøke å fortelle deg det samme som jeg har forsøkt i en evighet, til ingen nytte. For streng, for hard, for rastløs mot deg selv. La oss håpe at disse regnestykkene kan få et glimt av lukta av det umiskjennelige myke lyset som vil omgi oss, når vi går ut derfra den kvelden. Jeg hater alt som ender, du veit det. Alt som ender, går over i noe annet som trenger tid å støtte seg på, for så å ende ut i en annen forspist syntese. Denne dialektikken mellom det vi ser og det vi må. Kvelden kommer til å tenne et lys i ansiktet ditt, til tider naivt og sentimentalt. Vi kan balansere med blå smørning under beina på rekkverket over brua, legge oss på gravene under domen og lytte, eller smake oss fram, til toget kjører inn i sjølufta for å frakte deg, og de bestemte veiene dine. Jeg vil skifte til en bredere linse, gi perspektiv, og se at silhuettene våre mot veggen bak bardisken vil være like. Du vil gå mot medissinskapet ihjørnet, omgitt av røyk, sette på det riktige nummeret, se mot meg over skulderen, og treffe det punktet som vinker.
</p>



<div><B>Tekst</B> av Mari Nymoen<br>
Lomografi ved Cecilie Ellefsen
</div>
</div>

</html>
