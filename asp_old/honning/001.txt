<h1>Dikt av Britt Kristoffersen</h1>
Du over meg
Du inni meg
Du hvisker
stjerner måneskinn

Jeg lurer
på hvor han er nå

*

Salt myk søt
smak av deg
Du er i brann
og jeg elsker det
Elsker
det jeg gjør
med deg

For mitt er riket
og makten og æren
i evighet

*

Fantasi

Hun legger
hodet
rolig bakover
lener seg
mot veggen
lukker øynene

For ham
er det en
studie i skjønnhet
I sakte film
så sensuelt
øyenlokk senkes

Vet hun
vet hun hvor
vakker
hun er

Med øynene
fortsatt lukket
lar hun
et par fingre
stryke vekk
en hårlokk
fra kinnet

Å, som han ønsker
han kunne
gjøre det for
henne

Tro hva hun
tenker på
Ham?
Er dette en
forestilling
til ære for ham

Eller bare
hviler
hun i varmen

Små svetteperler
på pannen
Han vil kysse,
slikke dem
vekk
Han kan tenke
seg følelsen,
smaken

Som om hun
vet hva han
tenker på,
smiler hun
og stryker
håndbaken lett
over pannen

Han kan ikke
tvinge tilbake
sukket

Hun åpner øynene
såvidt
ser på ham
inviterer med
blikket

Hun venter
følelsene
bruser i ham
i dem begge

*

stjerner natt ansikt mot ansikt
hva kan jeg si det er ingenting å si - nærmere himmelen eller noe sånt
kan jeg kanskje ikke komme?
vinden stryker meg lett, så du - lener meg på deg faller bakover i deg
duggvått gress varmen fra deg
feber for varm du kan kjøle
stryker med lette fingre dette vil jeg ha leker med håret ditt
deg vil jeg ha feber feber
sløret blikk stryker med lette fingre følelse
vindpust min pust din pust
stjernedryss faller bakover i deg drukner i øynene dine
ansikt mot ansikt er dette himmelen kan jeg kalle dette himmel
varmen fra deg varmen fra deg
følelse stjernedryss feber pust pust leker med håret ditt
faller bakover i deg ansikt duggvått gress lette fingre
jeg vil ha jeg vil jeg vil

*


<div align=right>Britt Kristoffersen</div>
