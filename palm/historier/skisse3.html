<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>Poetikon.org</TITLE>
<META NAME="HandheldFriendly" content="True">
</HEAD>

<BODY BGCOLOR="#FFFFFF" TEXT="#000000" LINK="#FF0000" VLINK="#800000" ALINK="#FF00FF">
<A HREF="../index.html"><IMG SRC="../logo.gif" ALT="Poetikon" BORDER=0 width="150" height="32"></A>
<p>
<B>Skisse 3</B><br>
Av Ole Andreas Sandberg
<p>
Septembers seige legeme svinner sakte hen. Sene improviserte frokoster med kaffe og aviser overlapper spontane skriveøkter med et blankt gapende ark på pc-skjermen som beste resultat. Og timer senere, uhøytidelige micromiddager foran tv'en avløst av mer espresso og lirking med språkets talevegring, idet jeg mellom de stolte trærne fra vinduet øyner oktober i det fjerne. Dette mens lyset sakte dimmes ned som i en kinosal før forestillingen. Ubemerket sitter jeg i dikterhulen i halvmørke og venter, ikke på vinterens komme, med slapset, yret av pulveriserte snøfnugg, og sluddet - venter på at språket skal våkne, at ordene skal tømmes ut på det imaginære papiret i moderate, støtvise strømmer, som i en vedvarende språklig utløsning. I ventetiden reflekterer jeg over alle de strie språklige strømmene i mediene - strømmer grumsete av bunnsedimenter, panikk- eller tvangsliknende strømmer av informasjon, som om den tilmålte tid virkelig var i et timeglass og var i ferd med å renne ut for aktørene. 60 minutes! You're done. Et øyeblikk forestiller jeg meg selv på min 14' store tv-skjerm -  jeg siterer poesi, ser beskjedent ned og nesten hvisker ordene fra Dylans Tarantula, blaff fra en for lengst historisk syretripp. Jeg forestiller meg den grønne lenestolen jeg sitter og det lille trebordet ved siden av. På bordet er et askebeger. I askebegeret ligger en rykende, nylig tent sigarett. Og ved siden av, i et høyt glass på stedt, en munnfull rødvin av fin etikett. Atmosfæren er litterær og antikvarisk, nesten som i de legendariske kveldsstundene til Herbjørn Sørebø. Lyset er dempet og harmonisk. Programmet toner ut i et stykke halvpsykedelisk jazz fremført på klassisk gitar, før rulleteksten avslører et svimlende antall teknikere, produsenter, regissører, og sminkører. Programmet er en spydspis i kanalen, lyrikk på søndag, i kristen tid.<p>
<I>-- Ole Andreas Sandberg</I><p><B>Skisser: <A HREF="skisse1.html">{ 1 }</A>
 <A HREF="skisse2.html">{ 2 }</A>
  <A HREF="skisse3.html">{ 3 }</A>
   <A HREF="skisse4.html">{ 4 }</A></B><p>

<IMG SRC="../bunn.gif" ALT="pynt" BORDER=0 width="150" height="16"><br>

| <A HREF="../index.html">poetikon</A> : <A HREF="index.html">historier</A> |
</BODY>
</HTML>
