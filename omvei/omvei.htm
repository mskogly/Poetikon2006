<HTML>

<HEAD>

<TITLE>Omvei</TITLE>
</HEAD>

<BODY BGCOLOR="#000000" background="../_img/arkiv/beigebg.gif" text="#DDDDDD" link="#DDDDDD" vlink="#000000" alink="#FFFFFF">


<center><TABLE BORDER=0 ALIGN=CENTER CELLPADDING=1>

<TR>
<TD VALIGN="TOP" WIDTH="300">
<FONT FACE="Courier">
<font size="5"><B>Omvei</B></font>.<BR><I>En novelle av<BR> Silje M.Ohren Strand</I>.<BR><BR>
<IMG LOWSRC="../_img/lowsrc.gif" SRC="bille1.gif" WIDTH="100" HEIGHT="132" align="right">
"<FONT SIZE=5>J</FONT>o - det var dette jeg mistet", sa hun. "Jeg mister noe hele tiden, og jeg kan ikke fordra det. Ikke bare plager det meg; - du ser, det gjør meg sorgfull også. En gang mistet jeg en stol. Mens jeg satt på den. Vel, det gjorde meg mest forbannet. Det fins grenser for hva man kan ta imot fra virkeligheten. Selv om den ikke er under kontroll, skal den bare ikke komme her og tro at den kan gjøre som den vil."

<BR><BR>

<font size="5">H</font>er et sted skjøt jeg inn et lite nikk: Joda, jeg skjønte godt hvor hun ville. Virkeligheten er en hard oppfinnelse. Man sier jo ikke '<I>den harde realitet</I>' for ingenting.<BR>

Selv har jeg løst problemet på en annen måte enn ved sinne eller tristhet. Jeg har rett og slett sluttet å tro på den harde virkelighet. Jeg tror på virkeligheten bare om den er myk og god. Myke, gode puter, for eksempel, - slike som gjør at hele du synker langsomt ned i en drømmeaktig tilstand du aldri vil ut av igjen, - slike puter har jeg tro på. Møter jeg på en slik,tenker jeg alltid : "Jøss, denne puten var da svært så tilstede i min verden. Uvanlig virkelig!" Og så tar jeg den med meg hjem.

Slik sett finner jeg også drømmer svært virkelige.




Lange taxikøer midt på natten, når du fryser og er trett og vil hjem, synes jeg er veldig uvirkelige. Da klyper jeg meg alltid i armen og tenker: "Hvor er det jeg er nå, egentlig?"<BR><BR>
</td>
</tr>

<tr>

<TD VALIGN="TOP" WIDTH="300"><IMG LOWSRC="../_img/lowsrc.gif" SRC="bille2.gif"  WIDTH="100" HEIGHT="109" align="right"><FONT SIZE=5>M</FONT>in venninne fortsatte : "Men jeg har mistet mye viktigere ting enn som så. En gang mistet jeg et menneske. Jeg hadde nettopp holdt det i hånden, og i neste øyeblikk var det borte. Du skal tro jeg ble forvirret! Jeg var forvirret i mange år, men nå er jeg bare trist. Det gjør så vondt skjønner du. Og så er det ingen som vil forstå det, fordi jeg gjorde det i feil rekkefølge. - Kan du forstå det? Det fins nemlig en regel for slikt. Man skal være trist først, så skal man bli forvirret, og så gjør man egentlig som man vil. Man kan bli glad igjen, eller desillusjonert, alt ettersom. Men det er veldig viktig at man er trist først. Du skal bare ikke komme og føle sorg flere år etterpå. Det er det ingen som forstår noe av. Jeg gjorde det rett og slett i feil rekkefølge."<BR><BR>



<IMG LOWSRC="../_img/lowsrc.gif" SRC="bille3.gif"  WIDTH="104" HEIGHT="108" align="left">

<FONT SIZE=5>J</FONT>eg tror det var slik hun sa det. Det var iallefall slik jeg hørte det. Jeg så opp på henne igjen. Det var noe stramt over munnen hennes. Noe bestemt. Den hadde nettopp sagt: "Det er ikke tilfeldig at det skjedde meg, skjønner du. Jeg er med på noe viktig".<BR>

Hadde den ikke sagt det? Jeg var litt i tvil, men samtidig var jeg overbevist om at jeg hadde hørt dette bli sagt. Kanskje tok jeg feil. Kanskje var det fra en bok jeg nettopp hadde lest. Eller jeg drømte det i natt.

Eller kanskje <I>var </I> det fra min venninne jeg hadde hørt det. Hun hadde bare ikke sagt det.<BR><BR>

"
<FONT SIZE=5>N</FONT>ei, du vet, jeg må forsøke å få en klarhet i dette." Dette var jeg sikker på at hun sa. "Jeg må samle opp alle de løse trådene, finne frem til kjensgjerningene. Jeg leter etter mennesker for tiden. De bærer på en liten bit sannhet alle sammen. En dag vil jeg kunne sette alle bitene sammen, og stå der med fortiden min i hendene. Da kan jeg gå videre. Jeg må bli her til da, det er pålagt meg."<BR><BR>

<FONT SIZE=5>J</FONT>eg smilte forsiktig, forståelsesfullt. Jeg prøvde å virke

overbevisende, slik man gjør det når man møter folk som sier : "Det er en kjensgjerning at den rette linje mellom punktene A og B er den korteste", og man tenker: "Ifølge hvilken fornuft?"<BR>

"Hva om", tenker man, "Hva om en omvei <I>føles </I>kortere, fordi det er en sving der, og man ser bare frem til svingen og man vet ikke hva som er bak og man blir nysgjerrig, og mens man går der og er nysgjerrig dukker det plutselig alskens tanker opp, man husker et dikt man skulle ha skrevet, man ser det

uvanlige lyset som faller på et syrlig duftende granskudd og en hornbille som sitter helt inne på trestammen, på barken under en gren, og forsøker overbevise deg om at du ikke kan se den, og før du vet ordet av det er du fremme. Hva er i såfall mest sant", tenker man, "den subjektive følelsen eller den objektive kjensgjerning?"<BR><BR>

"<FONT SIZE=5>J</FONT>eg tror det er viktig at det ble slik", sa min venninne. "Jeg tror det er en mening med det. Jeg må finne ut av det, jeg må gå i dybden."<BR><BR>

<FONT SIZE=5>O</FONT>g jeg så på henne. Jeg så at det surret et dikt like ved øret hennes. Det var der bare et sekund, så fløy det videre. Og jeg tenkte på den lille hornbillen du plutselig oppdager, mens du egentlig er på vei til et annet sted. Slike hornbiller kryr det av. Kanskje sitter det en på skoen din nå, og trekker deg i buksebenet.<BR>

Og jeg ville så gjerne fortelle henne dette. Men jeg visste ikke hvordan.

<BR><BR><BR>

<p align="right"><B>En <A HREF="../info.html" target="_top">poetikon</A>-novelle.</B></p>
</FONT>
</TD>
</TR></TABLE>

</center>

</BODY>

</HTML>
