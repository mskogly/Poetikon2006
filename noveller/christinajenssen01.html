<HTML>

<HEAD>
<link rel=stylesheet href="./noveller.css" type="text/css">
<TITLE>Poetikon  : Noveller : Tekster av Christina Jenssen.</TITLE>

<script language="JavaScript">
<!--
function MM_openBrWindow(theURL,winName,features) { //v2.0
  window.open(theURL,winName,features);
}
//-->
</script>

</HEAD>



<BODY BGCOLOR="#91a1af"  text="#FFFFFF" link="#FFFFFF" vlink="#DDDDDD" alink="#FFFFFF">
<CENTER>
<TABLE border="0" cellpadding="10" cellspacing="2">
<TR>


<td width="150" valign="top" align="center">&nbsp;</td>
<TD width="400">
<div  class="tekst">
<B>Tre tekster av Christina Jenssen</B><P>


<B>FISKEN</B><P>

<TABLE BORDER="0" CELLPADDING="5" CELLSPACING="5" width="150" align="left">
<TR> <TD><a href="#" onClick="MM_openBrWindow('fisken_pop.html','fisken','width=343,height=449')"><IMG lowsrc="img/lowsrc.gif" SRC="img/fisken.jpg" WIDTH="150" HEIGHT="196" BORDER="0" VSPACE="0" HSPACE="0" aligm="right"></a><BR><FONT SIZE="-2" FACE="Arial">Illustrert av <A HREF="http://www.olve.net/" TARGET="_blank">Olve Askim</A> </FONT></TD> </TR></TABLE>

Han hadde to hoder. Jeg sverger, jeg så rett på ham og han hadde to
hoder. Ett som så kjent ut, og ett som minnet mer om et fiskehode. En
gjedde. Mens han sto der og snakket med det ene, gulpet det andre etter
luft og  det var bare det jeg så på. Menneskehodet virket ikke engang
som om det registrerte det andre, og munnen løp av gårde og formet ord
som verken jeg eller fisken forsto. Vi så på hverandre mens ordene fløt
rundt oss. Jeg begynte å gulpe etter luft selv, ordene hadde gjort lufta
tjukk og umulig å puste inn. Jeg sa "kom, vi stikker" til
fisken, og vi stakk. Det snakkende hodet ble stående igjen, midt i
mengden av andre snakkende hoder, og de så helt like ut. Alt tatt i
betraktning burde vi nok ha dratt til havna, men vi gjorde ikke det. Vi
gikk til nærmeste bar og drakk oss sanseløse uten å si et pip. Og vi
hadde det hysterisk morsomt sammen. Jeg så ham selvfølgelig aldri igjen,
for han hoppet i havnebassenget da jeg låste ham ut fra leiligheten om
morgenen.
<p>
<B>DAMP</B><P>

Det var bare de våte fotavtrykkene på badet
og jeg tenkte at det er jammen pussig, så lite merke man etterlater seg. Noen dråper vann på hvite fliser, det er alt. Jeg satte meg på badekarkanten og tok en røyk og kikket på de små
dammene. Det var ikke det at det var så mye å tenke over, men at det var så lite. Og mens jeg
satt der og røkte fordampet vannet og ble borte.<P>


<p>
<b>PANTEREN</b> <p>

Han haltet da jeg så ham første gang. Han anstrengte seg for å komme inn gjennom den tunge kafedøren. En kvinne på vei ut tok tak i døren da den holdt på å slå igjen over krykkene hans, og han antydet et smil. Det var bare den høyre munnviken som trakk seg litt oppover, furen i pannen satt fast. Han hinket sakte mot et bord mens han forsøkte å unngå å tre på den vonde foten. Det var for trangt mellom bordene, og smerten trakk brynene hans sammen hver gang gulvet traff ham. Han satte seg tungt, en tåre av svette rant sakte fra tinningen og nedover en bankende pulsåre på halsen. Han strøk den ikke vekk, men lot den forsvinne under skjortekraven. Han bestilte en øl og forsøkte å legge foten i en behagelig stilling, uten å lykkes. Jeg hadde sett uttrykket hans før, i en dyrehage i Singapore. Det var en panter, med glatt, sort pels som bare ble avbrutt av den snerrende kjeften. Den travet frem og tilbake foran gitteret som sperret den inne, mens den brølte lavt fra et sted nede i magen. Jeg ble sittende på en benk foran buret i to timer, og hele tiden travet den, frem og tilbake mens den stirret ut. Enorme muskler arbeidet under panterens hud, klare til å skyte kroppen fremover i angrep. Men den angrep ikke, den fortsatte den hvileløse travingen, og brølene var like innestengte. Det var det vakreste dyret jeg noen gang hadde sett. Den digre katten som ville rive meg i stykker, men ikke kunne.
<p>
Mannen foran meg var det vakreste mennesket jeg noen gang hadde sett, og jeg satte meg ved bordet hans. Stemmen hans var lav, uten tonefall. Jeg tok ham med. På vei mot drosjen sa vi ikke et ord, jeg så på ansiktet hans som vred seg for hvert skritt.
<p>
Vi elsket på stuegulvet, han lå over meg og jeg tok aldri øynene fra ham. Han holdt vekten av seg selv med armene, og de dirret av tyngden. Han var skinnende, svett og forpint.
<p>
Kafedøra glir lett opp, og han kommer inn. Han tar et par slentrende skritt mens blikket hans søker i lokalet. Da han får øye på meg, lyser han opp i et smil og slår ut med armene for å vise at han nå klarer seg uten støtte. Han beveger seg kjapt mellom bordene. Lett og ledig, som en hvilken som helst annen mann. De dype rynkene er borte, han smiler med hele ansiktet og slenger seg ned på stolen ovenfor meg. Jeg reiser meg og går.



</div>
<p>
<div align="right">
<B>- Christina Jenssen <br><A HREF="mailto:christinajenssen@hotmail.com">christinajenssen@hotmail.com</A></B></div>

<!--Vibes gt 19, 0356 Oslo-->

<BR><BR><DIV align="center">| <SMALL><A HREF="../noveller2.html">poetikon : noveller</A></SMALL> |</DIV></FONT>
</td></tr>


</TR></TABLE>





</CENTER>



</BODY>

</HTML>
