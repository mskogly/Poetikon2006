<HTML>

<HEAD>
<link rel=stylesheet href="../poetikon.css" type="text/css">
<TITLE>Poetikon  : Noveller : Vinduet er skittent, av Martin Nordli</TITLE>
</HEAD>

<BODY BGCOLOR="#000000" background="../_img/arkiv/beigebg.gif" text="#FFFFFF" link="#FFFFFF" vlink="#DDDDDD" alink="#FFFFFF">

<CENTER>

<TABLE border="0" cellpadding="20"><TR>

<TD width="400">

<FONT FACE="Courier">


<IMG LOWSRC="../_img/lowsrc.gif" SRC="img/vinduet.jpg" ALT="Vinduet er skittent." WIDTH="400" HEIGHT="171" BORDER="0" HSPACE="5">

<B>Vinduet er skittent.</B><div align="right"><SMALL>Skrevet av <a href="mailto:mano@c2i.net">Martin Nordli</a><br>Illustrert av Morten Skogly</SMALL></div>
<BR>
<div align="justify">
Vinduet er skittent. En død potteplante i vinduskarmen. Linoleumen er støvete. En dam på gulvet og en paraply stilt opp mot veggen. Han står lent mot veggen. Smerten i armene er tydelig. Det begynner som en svak murring. Det forplanter seg i albuene. Han leser opp for seg selv teksten. Han stanser ved fjerde vers. Han leser det igjen.
<p>
Teksten er uforståelig. Den ligner et nett av ukjente bokstaver. Han ligger i den myke sengen. Regnet trommer mot taket. Han forsøker å finne et helt stille rom i seg selv. Til isolering. Kan han lempe teksten inn der? Og la den forvitre? Da inneholder mørket en bevegelse. En forskyvning. Som melk spilt i vann, eller et tynt såpemiddel.
<p>
En morgen trekker han blikket i tvil. Stolene står på rekke. En kvinne står naken foran vinduet. Hun skjuler brystene med hendene. Han samler sammen restene av en natt. Legger dem i bæreposer. Stabler dem i entreen.
<p>
Han begynner å se en sammenheng mellom sine egne bevegelser og interiøret. Teksten er fortsatt bare et nett han tenker han kan folde ut og fange ting i. Sollyset faller på møbelementet.
<p>
Ettermiddagene blir lengere. Han sitter i stolen, forsøker å male noe ut.
En innbildning, kanskje, at verden skal bli satt sammen av alle disse fragmentene. Teksten viser seg for ham i stadig mer sammensatt form. Hun kommer tilbake til vinduet. Det virker ikke som om hun er var ham.
<p>
Det som forandrer seg, forandrer seg sakte. Retningene spriker. Drivverket peker ut seg seg selv. Og ditt minne er revnende likegyldig. Det du sier forsvinner i lufta. Regler brytes aldri. Du er blek om morgenen. Som et ark. Om kvelden er du like blek. Forandring forekommer så å si ikke. Stillheten er et langt ord. Ikke som barnets ansikt som knekker om i gråt. Redselsgråt. Den forkrøplede blir hengende etter. Hva består redselen av?
</div>
<BR><BR>

<p>
<div align="right">
<B>-<a href="mailto:mano@c2i.net">martin nordli</a></B></div>


<BR><BR><DIV align="center">| <SMALL><A HREF="../noveller2.html">poetikon : noveller</A></SMALL> |</DIV></FONT>
</TD>







</TR></TABLE>

</CENTER>



</BODY>

</HTML>





