<HTML>

<HEAD>
<link rel=stylesheet href="../poetikon.css" type="text/css">
<TITLE>Poetikon : Historier : Morgenstund, av Pål Hilmar Sollie</TITLE>
</HEAD>

<BODY BGCOLOR="#CC3300" text="#FFFFFF" link="#FFFFFF" vlink="#DDDDDD" alink="#FFFFFF">

<CENTER>

<TABLE border="0" cellpadding="20"><TR>
<TD valign=top><!IMG lowsrc="img/lowsrc.gif" SRC="img/paraply.gif" ALT="Paraplytanker. Ill. Olve Askim" WIDTH="229" HEIGHT="280" BORDER="0" HSPACE="5">
<br></TD>
<TD width="320">


		<div  class="tekst">
<B>Morgenstund.</B><div align="right"><SMALL>Av Pål Hilmar Sollie</SMALL></div>
<BR>
<div align="justify">
Våkna opp med en hodeverk som kjentes ut som kreft. Alt helt øverst satt
løst. Det verka ut mot hårfestet. Jeg vendte meg i senga, bare for å finne
ut at jeg lå på gulvet. Ikke på soverommet. Nei da. I et hjørnet av stua
våknet jeg opp. Og da øya begynte å fokusere igjennom smertetåka oppdaget
jeg til min skrekk at dette ikke engang var min stue.
<p>
Jeg karret meg på beina, og kjente at jeg var våt på føttene. Jeg prøvde et
par skritt og lynet slo ned i beina. Jeg falt sammen på gulvet igjen,.satte
meg forsiktig opp, og tok borti den ene sokken. Den var klissen av blod. Jeg
skjønte at det ville være best å ta den av for å sjekke hvordan det stod til
med foten, men jeg lot være. Var redd for å kaste opp på teppe. Så prøvde
jeg å lokalisere meg. Var dette en kjent stue? Kanskje jeg var hos Petter.
Men, nei. Størelsen, detaljene, møbler og fargen var helt ukjent.  Det var
en liten, mørk og jævlig stygg stue.Og nå kjente jeg stanken. Det lukta
råtten sau, måneds gamle rekeskall og dårlig hjemmbrent.
<p>
Hjemmebrent, ja. Det vekte noe som ligna på minner. Petter hadde spora opp
Bingo. Endelig hadde han begynt med vidresalg igjen. Petter hadde ordna seg
en halvannen liter med blankt stoff og hadde vært så glad i sin neste at han
ville dele saligheta med meg. Vi dro til Petter, og henta frem kaffe. Og
etter to kopper var bluesen gått ut av øret. Musikken var ikke lenger i
bakgrunnen. Jeg og Petter skifta på å leite opp de beste låtene som noen
sinne var laga. Jeg hadde vært lykkelig. Alt dette var klart og tydelig. Jeg
hadde kjent at spriten dekte hele systemet, og bedøva de plasser som gjorde
vondt. Petter hadde henta frem pipa og påstod han ligna på Holmes. men jeg
hadde ikke fyra. Gjorde aldri det når hjemmebrenten sang i årene. Petter ble
enda mer fornøyd, og forlangte å ha full kontroll over musikken.. Jeg hadde
fått matsuget, og tok styring mot kjøleskapet. Så husker jeg nesten ikke
mer. Etter eller annet med noe rekesalat og en kneip. Og jævla sterk kaffe.
OK, så resten av kvelden var borte, men det hadde skjedd før. Skjedde
faktisk ikke så rent skjeldent når H.B.'en var på besøk.
Men altså. Jeg pleier å våkne i rett hus. Om ikke mitt eget, så i allefall
et jeg har vært i før. Og her hadde jeg aldri vært noen gang. Jeg prøvde å
finne ut hvor mye klokka var, men uret var ikke lenger på håndleddet. Jeg
tok fort til baklomma. Lommeboka var i allefall på plass. Så ut av vinduet.
Det var lyst ute, så klokka var mer enn syv på morran.
<p>
Plutselig kom det et primalskrik fra andre siden av døra inn til stua. Så,
etter noen sekunder, gikk døra opp med et smell. Jeg hadde nervene i en
liten klump ved solar plexus, og begynte automatisk en febrilsk jagt på
gjemmesteder. Men selvfølgelig var jeg for sent ute. I åpninga stod det en
skikkelse som var så hårete og uflidd, at jeg straks tenkte på en sang av
Motorhead. Mannen med håret så på meg.<br>
-Hvem faen er du?<br>
Akkurat. Han visste heller ikke hvordan jeg var havna her. Kanskje han også
var gått feil. Kanskje han ikke var huseieren. I et øyeblikk av galskap
sendte jeg meldinga tilbake.<br>
- Og hvem faen er du?<br>
-Hæ..Jeg bor her!<br>
Faen så mye for den tanken.<br><br>
-Spør du meg hvem JEG er?
Han tok to raske steg inn i stua, og så sint og forvirret ut.<br>
-Ja, altså..Jeg har jo aldri sett deg før så....<br>
Han kikka på meg og så farlig sint ut.<br>
-Hør her, din slimpung. Jeg bor her. Det gjør ikke du. Så hvem i helvete er
du??<br>
Han tok to skritt til, og jeg akte meg bakover og traff veggen med
halebeinet.<br>
-Auuu, hylte jeg og dermed kom resten av gårsdagens beholdning av mat og
drikke. Jeg hadde i allefall spist rekesalat. Tragedien var et faktum. Han
spurte hvem jeg var, og jeg viste han hva jeg hadde spist. Mannen med håret
tok to skritt bakover når jeg spydde.<br>
- Nei, ærlig talt. Fytte hælvete. Hva er det du gjør?<br>
Jeg strevde hardt med å få hode opp i akseptabel høyde, og mumla frem at jeg
var veldig syk. Hårmannen forsvant ut av stua og jeg lot blikket lete etter
veier ut som ikke gikk forbi den døra han brukte. Men bortsett fra vinduet,
var det ingen nødutganger. Jeg krøp frem til glasset og kikka ut. Langt der
nede så jeg en fotgjenger. Så jeg var altså ikke på bakkenivå. Håret kom inn
med bøtte og klut. Kasta kluten i fanget mitt og kommanderte.<br>
- Tørk opp !<br>
Jeg stilte meg på alle fire å dro rekesalat og tygd kneip utover gulvet.<br>
- Og nå svarer du, sa mannen<br>
- Hvem er du?<br>
- Jeg er syk, sa jeg og holdt på å sende mere magerester utover teppe.<br>
- Ja, men hva i hælvete gjør du her.<br>
Jeg holdt på å si at jeg tørka opp, men skjønte at denslags uttalelser lett
kunne føre til voldshandlinger fra mannens side. Så jeg svarte som sant var:<br>
- Jeg vet faktisk ikke.<br>
- Vet ikke? Hvordan kom du deg inn da?<br>
Jeg reiste meg forsiktig og putta filla i bøtta.<br>
- Jeg vet ikke. Vet ikke engang hvordan jeg kommer meg ut.<br>
Håret og mannen rista i takt, og så..endelig...<br>
- OK, men se nå i allefall til å komme deg ut herfra!<br>
Jeg kjente for første gang siden søvnen forlot meg at noe gikk i min
retning. Jeg hinka og halta om hverandre mot døra. Han var før meg, og holdt
døra åpen. Det var et kjøkken innafor. Jeg så masse glasplintrer ligge på
gulvet.<br>
- Ruta til utgangsdøra er knust, din faens tulling. Detta må du erstatte.
Jeg dro opp lommeboka og ga han tre hundringser. Skoa mine lå slengt i en
krok. Jeg så det lå en boks rekesalat og en kneip på bordet. Gode matvaner i
alle fall, tenkte jeg og kremta frem et.<br>
- Ja, ja...Du for ha det bra da..<br>
mens jeg lista meg over glasskåra med skoa i hånda. Han brummet tilbake..<br>
Jeg åpna døra og beveget meg ut i gangen. Jeg var i en leiegård. Akkurat en
sånn som Petter bodde i. Nei, ikke faen...Jeg hinka nedover trappa. I
etasjen under var det to dører. En til Frode Opsahl og en til min gode venn
Petter. Jeg ringte på døra. Etter et halvt minutt kom det en sliten mann i
døråpninga.<br>
- Nei, faen...Veit du hvor lenge jeg leita etter deg i går?<br>
Han slapp meg inn<br>
- Jeg husker ingenting, sa jeg mens jeg hinka inn på kjøkkenet.<br>
- Men hvor kommer du fra nå da?<br>
- Fra høyere hold, svarte jeg og beveget meg mot en flaske med blankt.<br>
- Vet du..., sa Petter. - Det siste jeg hørte fra deg i går var at du mumla
om at det var slutt på rekesalaten.<br>
-Jeg skrudde av korken på flaska og snudde meg mot Petter.<br>
- Har du noe kaffe og litt plaster?


 <BR><BR><I>- Pål Hilmar Sollie (paulusv2@hotmail.com)</I>



</div>


<BR><BR><DIV align="center">| <SMALL><A HREF="../noveller2.html">poetikon : historier</A></SMALL> |</DIV></FONT>
</TD>







</TR></TABLE>

</CENTER>



</BODY>

</HTML>





