<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>Poetikon.org</TITLE>
<META NAME="HandheldFriendly" content="True">
<link rel=stylesheet href="april.css" type="text/css">
</HEAD>

<BODY BGCOLOR="#FFFFFF" TEXT="#000000" LINK="#FF0000" VLINK="#800000" ALINK="#FF00FF">
<DIV style="LEFT: 175px; POSITION: absolute; TOP: 30px; VISIBILITY: inherit; WIDTH: 380px; Z-INDEX: 1">
<p>
<B>Skisse 2</B><br>
Av Ole Andreas Sandberg
<p>
Det er sensommer, jeg er enda ung. Jeg ligger svimeslått utstrakt på gressplenen i hagen og forsøker å stirre gjennom himmelen ut i det vektløse rom, ut i den astronomiske stillhet. Jeg prøver å gi det blå en annen verdi, en ny holdbarthet. Jeg ligger på rygg med en hånd skyggende foran halve ansiktet, sola brenner mot huden. Jeg bøyer hodet oppover, kjenner magemuskulaturen knytte seg, og ser skotuppene mine peke likegyldig i hver sin retning, før jeg senker hodet igjen, som etter en gymnastisk øvelse, tar noen dype åndedrag, og kjenner øyeblikkets fullkomne avspenning. Jeg tenker på alt som var; periferte bekjentskaper, samtaler, latter, fyldig vin i halvsentimentale kvelder, blussende ansikter som lykter i skumringen. Jeg tenker på føtter som har båret mennesker vekk fra dette stedet, inn i tog, biler og busser, på kortere reiser og på flyttefot til fremmede byer. Folkevandringen. Jeg tenker på hvor jeg kunne vært i denne verden, f. eks i Paris, København, London, Roma, og hvorfor jeg fortsatt er her, i denne byen, i denne hagen, ved dette huset, ved denne forslitte forventningen. Forventningen om at noe vil vekke meg i ånden. Jeg tenner en sigarett og vekker lungene med gift.
<p>
<I>-- Ole Andreas Sandberg</I><p><B>Skisser: <A HREF="skisse1.html">{ 1 }</A>
 <A HREF="skisse2.html">{ 2 }</A>
  <A HREF="skisse3.html">{ 3 }</A>
   <A HREF="skisse4.html">{ 4 }</A></B><p>


| <A HREF="../index.html">poetikon</A> : <A HREF="../noveller2.html">historier</A> |
</div></BODY>
</HTML>
