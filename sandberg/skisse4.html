<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>Poetikon.org</TITLE>
<META NAME="HandheldFriendly" content="True">
<link rel=stylesheet href="april.css" type="text/css">
</HEAD>

<BODY BGCOLOR="#FFFFFF" TEXT="#000000" LINK="#FF0000" VLINK="#800000" ALINK="#FF00FF">
<DIV style="LEFT: 175px; POSITION: absolute; TOP: 30px; VISIBILITY: inherit; WIDTH: 380px; Z-INDEX: 1"><p>
<B>Skisse 4</B><br>
Av Ole Andreas Sandberg
<p>
Venteværelset tidlig på formiddagen er fylt av en uanstrengt, døsig fornemmelse. Mennesker, antageligvis foreldre, viser tålmodighet og beroliger sine barn, stryker de over håret, kysser de omsorgsfullt på kinnet. Andersen til laboratoriet. Et rykk i ansiktene, sukking, eller bare utånding. Ukeblader legges tilbake i bunken, en dør åpnes og lukkes, åpnes og lukkes, åpnes - og lukkes, som en funksjonalistisk mekanisme. Og iblant, knitring i yttertøy som overleveres stumtjeneren, mot veggurets ensomme tikking (urverket skjuler en detonert bombe!). Nye mennesker ankommer for å vente, på advarsler, på forløsning, på lindring. På den sprakende speakeren på veggen. På gulvet ligger smeltet snø i ansamlinger blandet med jord. Slapset er formet i forskjellige fotavtrykk, spor som antageligvis skjuler en hel koreografisk oppsetning, trinn for trinn, hvis en legger den gode viljen til. Stadig nye aktører glir over i hverandres bevegelser i en dekadent dans, alle med en upåvirket mimikk.<p>
<I>-- Ole Andreas Sandberg</I><p><B>Skisser: <A HREF="skisse1.html">{ 1 }</A>
 <A HREF="skisse2.html">{ 2 }</A>
  <A HREF="skisse3.html">{ 3 }</A>
   <A HREF="skisse4.html">{ 4 }</A></B><p>



| <A HREF="../index.html">poetikon</A> : <A HREF="../noveller2.html">historier</A> |

</div>
</BODY>
</HTML>
