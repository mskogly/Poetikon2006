<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>Poetikon.org</TITLE>
<META NAME="HandheldFriendly" content="True">
<link rel=stylesheet href="april.css" type="text/css">
</HEAD>

<BODY BGCOLOR="#FFFFFF" TEXT="#000000" LINK="#FF0000" VLINK="#800000" ALINK="#FF00FF">

<DIV style="LEFT: 175px; POSITION: absolute; TOP: 30px; VISIBILITY: inherit; WIDTH: 380px; Z-INDEX: 1">
<p>
<B>Skisse 1</B><br>
Av Ole Andreas Sandberg
<p>
Høsten holder et gyllenbrunt lys over skogen, far og jeg trasker tause ved tregrensen mot det nå inaktive kalkbrenneriet. Far stanser meg og ber meg legge merke til hvordan lyset kantrer over horisonten. Skogen har en ramme rundt stillheten, grenene i trærne er som fingre ved en skapning i en pantomime. Far bøyer unna mer skog og fyller lungene av den friske luften. Han sier det skulle ligge rett her i nærheten, kalkbrenneriet, ved det kjempemessige og åpne utsnittet i berget, som ved et krater midt i skogen, etter en meteoritt fra ukjent kurs. Vi krysser en bru i metall, hører grener knake i mose og lyng under føttene, ser restene av solnedgangen som en halvferdig klisjé bak åsene over vannet. Vi går med en slags målrettethet rett fram til anlegget. Fåmælte hviler vi så med blikket mot mengdene av enda uberørt berg og ansamlinger av kalkstein, som en forlatt, ikke fullført, utstilling av stilleben. Luften virker tørrere, som i en ørken. Etter en stund finner vi veien tilbake gjennom traséen i skogkanten. Lengre nede skimter vi innsjøens veldige utstrekning, vannet rolig og uberørt, speiler høsthimmelen som snart faller ned.<p>
<I>-- Ole Andreas Sandberg</I><p>

<B>Skisser: <A HREF="skisse1.html">{ 1 }</A>
 <A HREF="skisse2.html">{ 2 }</A>
  <A HREF="skisse3.html">{ 3 }</A>
   <A HREF="skisse4.html">{ 4 }</A></B><p>


| <A HREF="../index.html">poetikon</A> : <A HREF="../noveller2.html">historier</A> |

</div>

</BODY>
</HTML>
