<HTML>
<HEAD>
<TITLE>Poetikon : Dikt av Katinka Kim Nielsen</TITLE>
<link rel="stylesheet" href="./poet.css" type="text/css">
<script language="JavaScript" src="./meny.js"></script>
</HEAD>
<BODY>

<div class=tekst>
<h1 class=heading>Dikt av Katinka Kim Nielsen</h1>

<b>Steingjerdet</b><p>

Det var ikke enkelt.<br>
Du kom og krevde drømmer<br>
jeg aldri hadde turt og drømme.<br>
Forlangte ømhet,<br>
forlangte nærhet.<p>

Du var vinden,<br>
og fjellets bevegelser,<br>
og regnets erodering,<br>
og isens brøytende kraft.<p>

Steingjerdet<br>
som hadde stått i uminnelige tider,<br>
ubevegelig som steinen den var bygget opp av,<br>
statisk.<br>
Beskyttet området den omkranset mot inntrengere,<br>
singnalisert til vandringsmannen<br>
at dette var privat grunn.<p>

Men naturens krefter kastet seg mot gjerdet,<br>
kjempende mot dennen stengselen som aldri skulle ha vært reist.<br>
Og ved stadig å reise opp gjerdet,<br>
inngikk en evig,<br>
makteløs kamp mot evigheten.<p>

Ødelagt,<br>
forfallent.<br>
Vandrende rundt for å finne nok stein,<br>
stein som kunne brukes til å bote på skaden.<p>

Jeg lot mine hender falle,<br>
så hvordan fjellet slukte det siste av mine gjerder.<br>
Vinden omkranset meg,<br>
fjellet beveget seg under mine føtter,<br>
regnet bløtgjorde meg,<br>
isen bet meg.<br>
Naturen holdt meg fast,<br>
og jeg var fanget,<br>
og jeg var fri.


<p align=right><I>- Katinka Kim Nielsen <br><a href=mailto:katinka@os.telia.no>katinka@os.telia.no</a></I></p>
</div>
</BODY>
</HTML>
