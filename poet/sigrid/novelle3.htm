<HTML><HEAD><TITLE>p o e t i k o n</TITLE></HEAD>
<BODY  bgcolor="#ffffff"><BR><BR>
<p align="right">

<A HREF="../poesi.htm">poet</a><br>
ikon<p>
<center><table><TR><TD width="400" valign=top>
<p align="center"><FONT SIZE=5>Kunsten, lidenskapen, dyden<BR><BR>

Fra Europas siste tusen år</FONT></p><BR><BR>


<p align="center">I<BR>
</p>
<FONT SIZE=5>Det var</FONT> en ung pike med et drømmende sinn som en dag ble sett av en kongssønn. Han var eldstemann, men var erklært arveløs på grunn av sin grådighet på blod og vold. Han rev henne ut av hennes stillstand, til et liv heftigere enn noen av hennes drømmer. Det var som å virvles inn i en storm, som å falle tusenvis av meter uten å slå seg, bare ned, ned mot dypet.<BR><BR>

Hun ble med barn, ble forkastet og søkte tilflukt hos kronprinsen, kongssønnens annen bror. Han ønsket ikke å gifte seg, så det var stor rådløshet når det gjaldt den videre arvefølgen i landet. Derfor ble den unge piken tatt vare på. Kronprinsen giftet seg med henne, men rørte henne ikke, for hun hadde tilhørt en annen. Det var for barnets skyld, som hadde kongelig blod og måtte fødes under ordnede forhold.<BR><BR>

Den eldste var stengt ute fra hoffet, men han truet med å komme tilbake og skjære opp magen til piken og drepe barnet. Som skremsel for ham som raste, ble det fastslått en grusom straff for ham om han gjorde dette. Han skulle ikke få dø, men pines i langdrag og drikke sitt eget blod, blandet med sur vin, stående fastspent til en pæl. Piken levde da på slottet i stor uro. Hun var av lav stand og var som en fremmed. Som en skitten blant dem som har visst å passe seg.<BR><BR><BR>


					<p align="center">II</p><BR>

<FONT SIZE=5>Det var</FONT> imidlertid den eldste broren som var hennes, følte hun, ikke tronarvingen. "Jeg vil behandle ham deretter, så får Gud ta seg av oss." Hun tok barnet på armen, gikk ut av slottet for å møte barnets far. Han kom mot henne, tok barnet og for avgårde med det utfor et stup. Begge ble drept.<BR><BR><BR>


					<p align="center">III</p><BR>


<FONT SIZE=5>Kvinnen</FONT> har begravet dem med begge hender, og jorden dekker dem. Det er nybløt, våt muld. Hun planter et tre på graven.<BR><BR>
<BR>
					<p align="center">IV</p><BR>

<FONT SIZE=5>Treet</FONT> har vokst lenge. Det har fått tykk stamme. Det er omgitt av mange trær, og ingen kan se at dette treet nærer seg av en grav. Mellom alle trærne er skogen full av lys og fuglesang. Kvinnen lener seg til stammen og sovner etter fortvilelsen og sorgen.<BR>
<BR>
Det er fullt av folk rundt treet. De vil ha frukten som vokser på det. Hun våkner og bygger gjerde rundt, sover videre. Frukten er moden. Ved porten står to fattigbarn og ber om mat. Den unge kvinnen står opp, høster frukten i kasser og bærer kassene ut på veien så veifarende kan få mettet seg.<BR><BR>



</TR></center>

</TR></TABLE>
<HR>
<p align=center><A HREF="../poesi.htm">??</A> | <A HREF="sig1.htm">igjen!</A></p>



</body>
</html>