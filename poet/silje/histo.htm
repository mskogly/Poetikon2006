
<HTML>
<HEAD>


<TITLE>Historien om Morten</TITLE>
</HEAD>

<BODY bgcolor="#ffffff">
<center><TABLE BORDER=0 ALIGN=CENTER CELLPADDING=1>
<TR>
<TD VALIGN="TOP" WIDTH="400">
<font color= "green">Ny fortelling fra serien om Morten,<BR> skrevet av Silje M. Ohren Strand:
<BR><BR>
Tidligere fortellinger i serien, utgitt på VAFF forlag:<BR></font>
<font color= "purple"><B>Morten får en lillesøster.<BR>
Morten får en genial idé.<BR>
Morten får en nattlue.<BR><BR><BR>
Morten får en hel rekke geniale idéer som krever å bli gjennomført og som fører til en crash i Mortens hjerne, slik at han tilslutt utvikler en siste genial idé som gjør at han kan unnslippe og bedrive sitt yndlingssyssel: sove.</B><BR><BR></font>

<font color= "green">
             /Et lite rom, som nesten utelukkende inneholder en seng. I sengen ligger en jente, med armene rundt en gutt. Gutten grubler over noe. Han ser fornøyd ut./<BR><BR>
<FONT SIZE=5>D</FONT>enne dagen hadde Morten våknet med en ganske uvanlig følelse av energi. Det var ikke noe uvanlig ved energien i seg selv, den var han forsåvidt godt vant med. Det uvanlige lå i energiens kravstorhet: Dette var ikke en energi som tillot handling, men snarere en energi som <I>krevde</I>, som om alle de handlinger som overhodet lot seg presse inn i et døgns 24 timer påla ham å utføre dem. Og han, med sin energi, var blitt degradert fra oppfinner og idébank til en heller motvillig tjenestemann. Idéene var alle hans egne, og han ville gjerne se dem gjennomført, det var ikke dét. Men han ville så gjerne at alt skulle bli gjort på riktig vis, slik han hadde tenkt det, og det så ikke idéene ut til å ta seg tid til. De ville bli satt ut i livet, og forlangte fødsel idag, jordmor eller ikke.<BR><BR>
   Det begynte alt da han trådde inn på bakrommet på biblioteket hvor han jobbet, etter at han hadde smilt 'hei', fått av seg vått yttertøy, klødd seg søvnig på magen (og akkurat greid å  ta seg i å ville klø på et annet mindre sosialt akseptert sted, og dermed unngått å <I>ta seg i</I>, bokstavelig talt), og satt på en krakk for å skifte fottøy.<BR>
"Du Morten -", sier 'høna', som han i sitt langt fra stille, heller overfylte sinn kallte henne, "den idéen du hadde om en slankeutstilling her på biblioteket -",<BR><BR>
("ikke nå, ikke den idéen akkurat nå", tenkte Morten, - han var midt inne i en innviklet og særskilt genial tanke han hadde. En ny plan hadde presset seg på, om hvordan biblioteket kunne bære frem en annen av hans oppfinnelser: et realtime sjakkspill, med animerte filmede brikker, det ville bli dyrt, men ville være i bibliotekets interesse - det ville trekke et nytt klientell til biblioteket, han ville foreslå det nå, slik at de kunne be om statstilskudd, det ville jo egentlig ikke egne seg på et bibliotek, var han bevisst, det ville bråke for mye og være for plasskrevende, men slik var idéene hans denne dagen, han hadde alt merket det: først tenkte han dem ut, han tenkte "realtime!" og "kuult!", men så tok liksom idéene overhånd, de fikk liv og en enorm livsvilje; de presset seg rem i den grobunn de måtte ha for røttene, og den grobunnen var <I>hans</I> liv, "gutten jobber på et bibliotek", liksom tenkte idéene, "that'll do", og nå satt han her så dypt nedsunket i tanker at det var utrolig at han overhodet hørte at noen snakket til seg.)<BR><BR>
" - Vi har diskutert den idéen, alle vi ansatte, og vi liker den veldig godt, overbibliotekaren også. Men du vet, støtte får vi ikke, og penger er det smått med. Så vi har nok ikke råd til å annonsere det. Det er jo ikke så farlig egentlig. Folk vil vel få høre om det på et vis -"<BR>
( - "Ke da", tenkte Morten, "det vil de vel ikke sånn helt uten videre". Og han fikk denne følelsen igjen, av en 'idéenes konspirasjon' mot ham selv, deres 'klekkested'.)<BR>
" - Så vi gir deg grønt lys til å sette planen ut i livet."<BR><BR>
   Ut i livet! Der var det igjen! Det var ingen tvil. Dette var idéenes for tidlige fødsel som var satt igang. Og han følte seg forpliktet til å utføre det. Det var jo tross alt hans forslag, som de hadde hatt et eget møte på grunn av. Han kunne ikke godt si nei nå. Dermed måtte han altså løpe rundt i byen og lete etter plakat til et prosjekt han visste var dømt til å mislykkes. Det ville jo aldri lykkes hvis det ikke ble gjort riktig. Skjønte de ikke det? Det var ikke slik han hadde tenkt seg det. Og hva med den andre planen hans nå? Ville ikke det samme skje der? Noe ville bli forkludret på veien, de ville ikke få ststsstøtte, men prøveå gjennomføre det likevel, noe slikt. Og det verste var at han <I>ikke kunne stoppe det.</I> Det var utenfor hans kontroll. Idéen ville presse seg forbi hans lepper, ta kontroll over de ansattes hjerner, og manipulere seg til realitet. Han kjente at han alt nå, så tidlig på dagen, bare med den største kraftanstrengelse greide å holde oppfinnelsen for seg selv. Han ville aldri kunne holde kjeft gjennom en hel dag.<BR><BR>
   Ved lunsj-tider var han helt utslitt, både av kjempingen for å tie og av arbeidet med et prosjekt han hadde mistet all lyst til å jobbe med. Han beklaget seg overfor sin kjæreste.<BR><BR>
Kjæresten hans var en jente, omtrent på hans alder, som hadde studert i mange år og vært flink og fått gode karakterer, men som plutselig ikke så vitse med det hele, og nå hadde hun hoppet av hovedfag for å ta seg et sebbatsår, som hun kallte det, og som i det store og hele gikk ut på å ligge hjemme og dra seg til langt ut på formiddagen, lese Keroac og Kesey og annen litteratur man måtte få lyst til å lese når man har problemer med det samfunnet man lever i. Hun hørte på det han hadde å si, og så sa hun:<BR><BR>
"When you get to the top of a mountain, keep climbing", <BR><BR>
noe hun helt tydelig hadde fra en bok hun var i ferd med å lese, og som antagelig var et klokt ordtak brukt i riktig sammenheng, men hun brukte det i feil.<BR><BR>
   Oppgitt forklarte han at hun brukte ordtaket i feil sammenheng, og at hun måtte ha litt respekt for slike ordtak og dessuten for problemet hans. dette tok hun alvorlig, og begynte å høre oppmerksomt på hans problemer. Og etter å ha hørt ferdig sa hun en tanke som var mye dummere enn den forrige, men mye smartere i den gjeldende sammenhengen. Hun sa:<BR><BR>
"Det burde finnes en maskin som gjorde at om man tenkte seg til et annet sted, så kom man dit."<BR><BR>
   "Mmm", samtykket Morten tankefullt, men så kvapp han til og sa:<BR>
 - "Hva sa du nå?"
 - "Jeg sa: det burde..."
 - "Ja, ja, jeg hørte hva du sa. - E har fått en genial idé!"<BR><BR>
   Og så fortalte han om den geniale idéen, og det var en idé som han hadde hatt lenge, men som han ikke hadde greid å gjennomføre.<BR>
Han hadde nemlig alltid ønsket seg en teleportør, i allefall siden han første gang så en på 'Star Trek'. I den serien 'beam'et de hverandre hit og dit i tide og utide. Det tok bare noen sekunder og en lysstråle av noe slag, og vips! var man et annet sted. Ingen kjedelige gåturer, ikke noe svette - genialt!<BR><BR>
"Jeg tror jeg ønsker meg en teleportør", <BR><BR>
hadde Morten tenkt. Og senere,da han var blitt større og var blitt nødt til å begynne å jobbe, var han blitt overbevist:<BR><BR>
"Jeg ønsker meg virkelig en teleportør", <BR><BR>
tenkte han da.<BR><BR>
   Nå var ikke teleportører å få tak i, men det stoppet ham like lite som det hadde stoppet Leonardo da Vinci at halvt årtusen tidligere, da han hadde tenkt for seg selv:<BR><BR>
"Jeg tror jeg ønsker meg et fly", <BR><BR>
og deretter:<BR><BR>
"Men de finns jo ikke".<BR><BR>
   Men også Mortens ønske hadde blitt med noen tegninger og et uløselig problem. Det var ikke selve teleportøren som var problemet. Han hadde allerede laget en maskin som kunne overføre atomer fra et sted til et annet. Han hadde til og med forbedret den; ved å linke den til en datamaskin, hadde han utviklet et system hvor han ved å bruke kopi-funksjonen på datamaskinen, kunne kopiere opp et bilde av hvert enkelt atom. Og dermed trngte han bare en videoprosjektør som ville vise et troverdig bilde av ham, mens han selv reiste til et annet sted. Slik ville han tilsynelatende fremdeles sitte på biblioteket, bøyd over arbeidet, mens han i virkeligheten lå hjemme og sov.<BR><BR>
   Problemet lå i at det hele gikk via datamaskinen. Han ville bli nødt til å linke seg til et sted på nettet - og det var jo ingen <I>steder</I> på nettet. Ordet 'chat-cites' lovde mer enn det innebar - det var jo ingen 'cites', bare en mengde koder og slash'er og punkter. Dermed hadde han prøvd å <I>>skape</I> et cite. Han skrev:<BR>
"Jeg er Morten, og vil ligge hjemme i sengen min", og så hadde han beskrevet sengen og seg selv som lå i den og kjæresten som lå ved siden av. Men han var ikke noe god med detaljer, det ble ikke troverdig og teleportøren hadde ikke oppfattet det som noe sted.<BR><BR>
   Men nå sto 'the missing link' klart for ham : Det han behøvde var en novelle. En novelle om ham selv. En godt skrevet novelle. En novelle som var så godt skrevet, at den liksom levde sitt eget liv. Den ville bli et sted. Dit kunne han linke seg. <BR><BR>
 - "Kan ikke du skrive en novelle, om meg?", sa han glad. <BR><BR><BR>
 

<p align="right"><I>En <A HREF="../../index.htm">poetikon</A>-historie.</I></p>
</font>
</TD>
</TR></TABLE>
</center>
</BODY>
</HTML>