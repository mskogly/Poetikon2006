<HTML><HEAD><TITLE>p o e t i k o n</TITLE></HEAD>
<BODY bgcolor="#FFa400">

<A HREF="../poesi.htm">poet</a><br>
ikon<p>

<table><TR><TD width="200"></TD>

<TD width="300">

<center>
Jeg skulle ha sendt ham <BR>
det perfekte brev;<BR>
et dikt og en tegning<BR>
av to fisker og<BR>
en elefant<BR>
en uro som blinker<BR>
et utklipp av en mann<BR>
med lange ben, <BR>
og et glass cognac,<BR>
innholdet skulle glitre i lyset.<BR>
Alt i en liten<BR>
oker<BR>
gul<BR>
konvolutt<BR>
Fragile, <BR>
kjære postbud,<BR>
- ta hensyn!

<BR><BR><BR>

Her en sommer gikk jeg og passet mine egne saker, da noe rustent fløy forbi.<BR> Det lød som en skrustikke som etter femti år i en mørk kjeller endelig blir benyttet igjen. Men det var en fugl, som jeg kunne se. Det var en fugl kunne jeg se.<BR> Den brukte august måned på å fly forbi. Jeg husker det slik.
<BR><BR><BR>


<FONT SIZE=4>Du</FONT><BR>
du sier du kjenner livet<BR>
du sier så mye<BR>
iblandt sier du rødt er grønt<BR>
du sier det gjør deg trett.<BR>
Men har du aldri<BR> 
gått under månen<BR>
og oppdaget det evigheter senere?<BR>
"En gang", sier du,<BR> 
"gikk jeg mot en lysning i skogen.<BR>
Jeg visste det var en bekk der."<BR>
Jeg tror<BR>
du prøver å si meg noe.

<BR><BR><BR>

La oss binn oss<BR>
reis av sted og<BR>
kjøp et lite <BR>
hus på Skagen.<BR>
æ kain mal<BR>
og du kain drekk.
<BR><BR><BR>

<font size="4">Helt uventet</font>kom han<BR>
krypende inn bakporten<BR>
den første sommerdagen.<BR>
Han brakte med seg glassklar ro<BR>
og stener, som blinket <BR>
i grønt og azur<BR>
og minnet om åpne skjærgårder, <BR>
hav.<BR>
Han lovet å dra om han ikke<BR>
var ønsket.<BR>
Ved festningen ble ingen fare været<BR>
før den var besatt.<BR>
<BR>
<font size="4">Lenge gikk han</font><BR>
blant gamle bygårder i mur,<BR>
på ujevn brostein.<BR>
Han hadde likt noe:<BR>
skyggen lindret,<BR> 
det luktet svalt av <BR>
duggfrisk jord.<BR>
<BR>
Det <font size="4">vibrerte</font> seg rundt ham<BR>
der han gikk, <BR>
og så man nøye etter<BR>
kunne man se at det var vann,<BR> 
som om svake bølger strømmet ut<BR>
fra brystet hans,<BR>
og banet for ham <BR>
de kanalene<BR>
han skulle følge.<BR>
<BR>
<font size="4">Iblandt</font>snudde han seg,<BR>
lett,<BR>
og kastet raske blikk<BR>
over skulderen.<BR>
Han følte hvordan festningen<BR>
var et skjold,<BR>
og visste at utenfor<BR>
lå havet<BR>
åpent.
<BR><BR><BR><BR>
Ikke se ned<BR>
ikke nå;<BR>
jeg er i ferd med å nå<BR>
frem.<BR>
Ser du linen jeg spenner <BR>
mellom mitt og ditt blikk,<BR>
og ser du linedanseren?<BR>
Han trår varsomt;<BR>
ute på viktig oppdrag:<BR>
Berøre. Berøre.
<BR><BR><BR><BR>

Filharmonisk orkester<BR>
harmfull orkan<BR>
og en stær.
<BR><BR><BR><BR>

Øyner vinden fare uten lyd<BR>
forbi ruten<BR>
Var jeg ute<BR>
ville den<BR>
sagt sitt.
<BR><BR><BR><BR>

<font size="4">Mitt skip er lastet med:</font><BR>
<BR>
 - fantasier.<BR>
 De er fine,jeg begynner<BR>
 å bli avhengig.<BR>
 Og de behøves.<BR>
Hvordan skal jeg ellers<BR>
noensinne nå frem?<BR>
<BR>
 - gloser (Herregud!)<BR>
<BR>
 - Månefugler.<BR>
Vel, de er ikke lastet egentlig.<BR>
De følger meg frivillig og fører<BR>
lykke med seg. Ofte ser jeg dem<BR>
om natta. De sitter på rekka<BR>
og leker stjerner (det glitrer så fint<BR>
i fjærene deres).<BR>
En gang lekte de fullmåner<BR>
(Det var slik jeg ga dem navn)<BR>.
En annen gang kranglet de om å være Jupiter.<BR>
Den som vant hadde en glorie som ga<BR>
et sannsynlig inntrykk.<BR>
<BR>
 - 1 stk. hjerte, tåpelig,<BR>
krevende som en svamp,<BR>
men redd for å gi.<BR>
<BR>
 - lengsel -<BR>
den vibrerte slik at jeg hadde<BR> 
problemer med å losse den. <BR>
Ikke fikk jeg stablet den heller.<BR>
Til slutt plasserte jeg den<BR>
rett over motoren,<BR>
under styrhuset.<BR>
<BR>
 - pirater (jeg tuller ikke!<BR>
De løper omkring her som gale<BR>
og gjør patetiske forsøk på å<BR>
virke skremmende.<BR>
De vet ikke at de forlengst er <BR>
avskrevet som tegneseriefigurer).<BR>
<BR>
 - bananer (klisjeer),<BR>
iblandt er de gode (om<BR>
der er ærlig ment, er<BR>
de vakre.<BR>
<BR>
 - Villbringebær.<BR>
(De er nydelige!)<BR>
<BR>
 - Kameleoner (det er sjelden<BR>
jeg ser noe til dem).<BR>
<BR>
 - hjerte-smerte-dikt,<BR>
arkivert bakerst i<BR>
akterenden.




</BODY>
</HTML>