<HTML>
<HEAD>
<TITLE>Poetikon : Dikt av Vegar Svanemyr</TITLE>
<link rel="stylesheet" href="./poet.css" type="text/css">
<style type="text/css">
.scroll {font-weight:bold; font-size:10; text-align: center; font-family: Verdana, Courier, Courier New;}
</style>
</HEAD>
<BODY>


<div class=tekst>
<h1 class=heading>Dikt av Maileèn Hanøy</h1>

<!-- her er noen dikt jeg har skrevet som dere kan legge ut på sidene deres.


Sendt lø 13.04.02 18:41-->
<pre>
[tørka inn - tørka ut]

og eg speglar meg
i flekkane på golvet
omrisset av hovudet mitt
tjueein gonger

og når eg vaknar
ligg flaka på golvet
inst inne ei mørk kjerne
med ringar som brer seg utover
og heilt ytst
den svakaste av dei alle
bleik med sprekker innover
men flaket er likevel heilt
berre det blir behandla
varsamt

og eg gløymer dei
og ler
men når eg kjem att igjen
og trør på dei
då opnar sprekkene seg
og deler seg utover
blir liggande i stjerneform

og eg tørkar dei vekk
knuser dei i hendene
vart til støv i søppelbøtta
men sjølv når dei er borte
kan eg framleis sjå
ringane på golvet
ved sida av sofaen


*


varmen frå deg

treet
som vi køyrer forbi kvar dag
står så frosen og
aleine
midt ute på jorda
omringa av eit kvitt lag med snø
men aller nærmast stammen
er bakken tint
og blitt varm
lik innsida av deg
som påverkar meg



*


</pre>
<p align=right><I>- Dikt av Maileén Hanøy <br><a href=mailto:maileen@spray.no>maileen@spray.no</a></I></p>
</div>




</BODY>
</HTML>
