<HTML>
<HEAD>
<TITLE>Poetikon : Dikt av Linn Cathrine Martinsen</TITLE>
<link rel="stylesheet" href="./poet.css" type="text/css">

</HEAD>
<BODY>

<div class=tekst>
<h1 class=heading>Dikt av Linn Cathrine Martinsen</h1>
<PRE>
               Legg den rundt meg 

               Roen 

               Og spill dine strenger 
               varsomt 

               gjennom livet mitt 



<B>MARILYN </B>

Kall det hva du vil, kanskje 

absurd 

Hun er fanget i feil tid, og det gjør han 
lykkelig mentalt 
utilregnelig 

Slik som når han 

stirrer kalenderen i senk med gammeldagse tanker bare for å komme nærmere henne 

elsker med respatexbordet der hun ligger under plasten og 
presser seg mot han og det harde lemmet hans helt 
umerkelig 

mens han ikke skjønner 
skjønner ikke at det er 
sykt 
sykt 
sykt 

bare 
slikker pannen hennes 
den kalde harde flate panne og smiler fårete 
grisete varmt 

og ømt 



<B>HUN ER</B> 

Det var mørk ute - natten 
spiste seg selv og gatelysene bevret i 
frykt for sitt 

liv 

Men ikke du 

du fiklet med tankene - lekte 
med ord du aldri så forlot leppene 
ubevisst var du 

transparent 



<B>NORMALE </B>

Vi 
skjenket en tone 

Hele natten bare en 
samt 

dype intetsigelser besatt med den største 

lidenskap 

Jeg sa og du sa 
og alt vi ville var å åpne vinduet mot stramme gater 

hyle de ned med evig galskap og 
drikke opp restene av fornuft før vi ble en 

Før vi ble en 

av paddehattene 
</PRE>

<p align=right><I>- Linn Cathrine Martinsen</I><br>
<A HREF="mailto:linncathrinem@hotmail.com">linncathrinem@hotmail.com</A></p>
</div>
</BODY>
</HTML>
