<HTML>
<HEAD>
<TITLE>Poetikon : Dikt av Pål Hilmar Sollie</TITLE>
<link rel="stylesheet" href="./poet.css" type="text/css">

</HEAD>
<BODY>


<div class=tekst>
<h1 class=heading>Dikt av Pål Hilmar Sollie</h1>
<PRE>
<B>ETTERLATT</B>

Et bord og en stol
var alt
som stod igjen
når jeg låste opp boden

Likevel var det
nok
til å forstå
hvor mye du satt fra deg
da du reiste



<B>GODVÆR</B>

Venter på et væromslag
et lavtrykk
tjukk tåke

Jeg har sola rett i øya
kan ikke se annet enn blå himmel
Jeg er nære ved et heteslag

Så jeg venter
nei, ber om
litt uvær
slik at jeg kjenner meg igjen



<B>SAMLING</B>

Har en stor samling
stuet vekk
som jeg bare tar frem
når natta er på sitt mørkeste
Min samling av sorger
har vokst seg stor
men tar liten plass
og ved morgengry
er alt satt vekk igjen

Når du kommer tilbake
skal jeg gi alt bort
til deg



<B>EGGET</B>

Hmm...Noen ord
om en stor
sak

Som en gang var liten

Vokste fort
ønsket bort
avgjort


Høy moral
Noen stjal
mitt lille rede

Ikke tilstede

Du skiftet brått
Likte godt
å lede

Vi tapte begge
Jeg la egget
og du knuste
skallet


<B>LUDO</B>

Med knekte vinger
og tanken som eneste
måte å fly på
leter jeg meg frem
Jeg er dagens Jesus
i bokseringen
og spiller ludo
i Las Vegas
Sølvreven viser meg
veien til budbringeren
Han som sykemeldte seg
når sentralen ble nedlagt
Men svaret har han ikke
Det er den blå mannen
som vet svaret
Men jeg fikk aldri adressen
Med vingene i gips
og tankene bedøvet
av gammel port-vin
går jeg ut av bokseringen
og trekker en kø-lapp
på polet
Alle ludo-brikkene
har fått samme farve




<B>MANN</B>

 De sier man ikke skal be for seg
 Ikke sikle, trygle, gå ned
 på knærna å si
 "Ta meg tilbake"
 De sier: Gå i stillhet og stolthet
 Ikke tigg om kjærlighet

 Men Jeg Vil
 Trygle, skrike, gråte
 meg tilbake til deg
 Jeg vil krype ved dine føtter
 og rive min skjorte istykker foran deg
 Jeg vil ha deg, om du så må se meg
 hysterisk gråtende
 og nekte å slippe
 skjørtekanten din
 JEG VIL IKKE FRAM. JEG VIL TILBAKE !


<B> KLOKKEKLANG</B>

 Sorte
 Borte
 Klokkeklang

 "Jeg vet noe..?"

 Zoom
 Rom
 Klokkeklang

 "Hva var det ?"

 Schwizzz..
 Klokkeklang

 "Det var livet ditt, Gutt..."



<B> EASY</B>

 Jeg er en rolig
 søndags-morra hangover
 Tankene stille som
 en Bulldozer
 Kroppen slappere enn
 en døene prest

 Du  -  stryker meg over håret
 Jeg skjelver som en bautastein

 Easy


<B> DET BARE ER SÅNN BABY</B>

 Kommer du til meg for å
 få trygghet...Da gir
 jeg deg angst

 Kommer du for å
 føle felleskap...Da skal
 du få ensomhet

 Det bare er sånn Baby

 Kommer du til meg for å
 få svar...Da skal
 du få spørsmål

 Kommer du for å
 finne ro...Da skal
 jeg gi deg støy

 Det bare er sånn Baby

 Men vil du ha
 kjærlighet
 Da skal jeg elske
 deg
 langt inn i evigheten

 Det bare er sånn Baby


 <B>REGNET</B>

 Jeg venter
 Har hun våknet?
 Venter
 Er hun fortsatt i dvale?
 Venta lenge nå
 Venta siden hvitveisen stod der
 i skogholtet

 Hun våkner snart
 Jeg står først i køen
 Har trukket kølapp i april
 Nå er det november

 Mørkt kaldt og nakent

 Venter
 Venter på regnet


<B> TJUVSTART</B>

 Klar ferdig og....
 Nei, jeg kan ikke gå
 Gå videre
 Stopper opp her
 Akkurat her vil jeg stå
 Trygt å bli
 Blir her lenge


<B> PARKERT</B>

 Tenk om jeg står feilparkert
 Tenk om jeg egentlig skulle
 vært et annet sted
 Et sted der hun er
 Hun jeg lengter etter

 Jeg står å venter på en
 parkeringsbot


<B> SVAMP</B>

 Svamp - Det er hva jeg er
 suger til meg alt søl
 Se der - en tavle
 full av brukte ord
 Jeg suger dem opp
 Der da - En TV-serie
 Jeg trekker den inn

 Jeg vil bli skylt</PRE>



<P>&nbsp;</P><B>
<p align=right><I>- Pål Hilmar Sollie </I><br><a href=mailto:psollie@start.no>psollie@start.no</a></p><br><br>
</div>

</BODY>
</HTML>
