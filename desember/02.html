<HTML>

<HEAD>
<link rel=stylesheet href="../poetikon.css" type="text/css">
<TITLE>Poetikon  : Noveller : Meg og de andre, av Olve Askim</TITLE>
</HEAD>

<BODY BGCOLOR="#CC3300" text="#FFFFFF" link="#FFFFFF" vlink="#DDDDDD" alink="#FFFFFF">

<CENTER>

<TABLE border="0" cellpadding="20"><TR>
<TD valign=top><!IMG lowsrc="img/lowsrc.gif" SRC="img/paraply.gif" ALT="Paraplytanker. Ill. Olve Askim" WIDTH="229" HEIGHT="280" BORDER="0" HSPACE="5">
<br></TD>
<TD width="320">


		<div  class="tekst">
<B>Meg og de andre.</B><div align="right"><SMALL>Av <a href="http://www.olve.net/" target="_blank">Olve Askim</a></SMALL></div>
<BR>
<div align="justify">Jeg tror jeg hadde en relativt trygg og beskyttet barndom. Det ble ikke slått og det ble drukket og bannet med måte. Jeg kunne Kardemommeby utenat før jeg var tre og jeg var en lettskremt liten gutt. Det er kanskje ikke så rart. Så vidt jeg vet satt hele 70-talls generasjonen som på spiker klar til sprang hver gang ormen Lange viste seg på skjermen. Man hadde noen få  sekunder på seg til å se seg ut et passende tilfluktssted i tilfelle det skulle brake løs med virrende dukker som hev seg over skjermen i sort og hvitt og rykk og napp med stirrende, tomme blikk til tonene av en enslig obo i moll. Eller Puslingen. En feberdrøm festet til film. Da var ihvertfall jeg over alle hauger og kanter.<BR>
Hvis vi ble spart for dette vanket det enten Ante, Taremareby eller tur på fabrikk med Vibeke Sæther.<BR>
Lite konstruktivt det også.<BR>
Til og med Thorbjørn Egner hadde sine mørke sider. Han tillot seg å la andrikken Ole Jakob deise i bakken med nebbet først etter et fall fra en trekasse som var heist opp i en kran. Han rev også hodet av dokkemann Amandus samt at han dyttet den uheldige mannen utfor trapper og foran trikken og satte fyr på huset hans - så vidt jeg husker. I et helt absurd øyeblikk tok han helt av og forvandlet en mann ved navn Per til en rød ku over natten hva nå det var godt for. Ku?
Nok om det.<BR>
Jeg hadde et puslespill med motiv fra Hans og Grete der de sto foran pepperkakehuset med heksa i døra. Det er den styggeste heksa jeg har sett til dags dato (og jeg har sett mange). Jeg hatet den heksa. Jeg la meg aldri uten å forsikre meg om at heksa ikke var på hylla. "Er heksen her?" kom det med spak stemme nede fra sovegrinda hver eneste kveld, og var den det måtte den ut på kjøkkenet. Etter en stund fant jeg en ny heks på et annet puslespill. Det hadde motiv fra flere eventyr og høyt oppe i venstre hjørne sto Hans og Grete igjen foran huset og heksa var igjen på plass i døra. Heksa så ikke farlig ut. Tegningene var ganske enkle og naive. Men heks var heks og ut skulle hun! (Hva skulle jeg nå i det hele tatt med disse puslespillene?)
Her var det krig i verden og jeg var redd for et par puslespill! Så trygg barndom hadde jeg.
<BR><BR>
Den andre enden av gården jeg bodde i brant ned en natt. Trygve Berg bodde der. En god venn jeg hadde vært i bursdag og fisket godteposer hos. Han mistet alt. Matchbox biler, lego.... Alt gikk opp i røyk. Jeg har sett ham nylig. Oppegående og kjekk uten tegn til psykiske skavanker eller en mor slitende med alkoholisme og jevnlige sammenbrudd. Til og med ham gikk det bra med, tross det som skjedde.
<BR>
Jeg var en normal, snill gutt og jeg tror jeg er det enda. Jeg er ikke noe særlig redd lenger heller. Ihvertfall ikke for barne tv og puslespill. Jeg tåler en støyt. Jeg har sett mye skummelt.<BR>
Noen nevroser har jeg nok opparbeidet meg med tiden. Det er nok neppe Egners skyld. Da legger jeg heller en knapp på folket nede hos NRK.
<BR><BR>
Jeg har hatt noen venner som har vært ganske rare. De har vært snille, men rare. Jeg var aldri sammen med skikkelige pøbler. Vel, bortsett fra en utskeielse med en israelitt som var tyv og lurte meg med på nasketokt i byen etter skoletid. Jeg kom hjem sent på kveld med magen full av snop og Star Wars figur i sekken uten å ha ringt. Jeg fikk kjeft og jeg hadde bæsja i buksa. Men ellers var pøblene noe jeg holdt meg langt unna. De spilte fotball, hang på butikken og hadde masse penger. De så Detektimen også fordi foreldrene ga blaffen.<BR>
Senere dro de på fester og drakk og kom på skolen der de fortalte om folk som hadde lagt kabler i kasserollene på stedet og spydd vasken tett. Da jeg var ett og et halvt var vi på campingtur i Italia og der "la jeg en kabel" i en tekanne uten å søle noe som helst rundt kanten. Slå den! Jeg har alltid vært perfeksjonist.
<BR>
Jeg hadde tre pakistanere i klassen i første gym.<BR>
Den ene fløy inn og ut av fengsel og jeg vet svært lite om ham. Under et, i mine øyne, vennligsinnet basketak holdt han på å knekke nakken min. Jeg har en følelse av at grensen hans mellom lek og alvor var ganske tynn for jeg var ganske engstelig da det sto på. Det var en stor og sterk svartmusset røver som strammet godt til med fast grep og som sikkert hadde gitt blanke i om det hadde gått galt. Jeg hadde lite jeg skulle ha sagt. Jeg bare lo litt nervøst og lot det stå til. Hadde jeg bedt han dra til helvete hadde jeg nok ikke sittet her i dag.<BR>
Den andre pakistaneren hadde far med kiosk og elsket pakkisvitser. Han ble spøkt en del med. Et friminutt festet noen ham til stolen med håndjern og der satt han på huk og skrek gebrokkent bak i hjørnet til frøken kom inn og gjorde slutt på moroa. Han var den eneste av dem som klarte seg gjennom alle tre årene.<BR>
Den tredje het Waheed og hadde også en far med kiosk. Det var en snodig, litt halvfet kar med en pistrete bart, store lepper og et par dobbelthaker. Han lignet en indisk gud. Han hadde en kjempemanke, stiv som en stokk, dynket i hårspray som var fristende å ta på, men det var forbudt. Han tok ikke på den selv engang, bare rykket litt bestemt med hodet når han følte at alt ikke var helt som det skulle være bak der. Så var alt bra igjen. Han tok taxi til og fra skolen hver dag. Han gav meg penger også. Minst en tier hver dag. Han tok med pornoblader til alle pøblene. Det var noen stygge blader. En dag det regnet hadde han stjålet en paraply for anledningen på vei til skolen. Han lot den ligge igjen da dagen var slutt. Han var en mild pøbel. Vi hadde ganske god kontakt, men det begrenset seg til skoletiden.<BR>
Det skulle være skidag og de som ikke ville gå på ski måtte spasere til Tryvannstua hvor man var nødt til å registrerte seg for ikke å få fravær. Waheed og jeg bestemte oss for det. Vi møttes inne på Tanum hvorpå det bar til Tryvannstårnet i taxi. Til Waheeds store frustrasjon gikk det ikke an å ta taxi helt til Tryvannstua. Det var slapsete og ekkelt føre der oppe. Waheed, som var skodd med mokasiner og altfor tynt kledd, ble sliten før vi kom til toppen av kleiva og det ble ikke bedre da vi måtte kave oss ned den bratte bakken til stua. Manken var begynt å synke og Waheed søt og bar seg. Han hadde tydeligvis aldri satt foten på uasfaltert grunn før. Omsider kom vi ned, registrerte oss og gikk tilbake. Waheed ynkende i bakgrunnen hele veien. Etter en lang stund var vi oppe ved tårnet og til Waheeds store skrekk fantes det ikke taxier der. Vi var nødt til å gå til vi fant en. Trikken kom ikke på tale. Waheed vurderte til og med å stjele en bil. Jeg visste ikke helt hva jeg skulle si. Jeg tror han mente alvor. Dette var jo en livstruende nødsituasjon. Jeg sa nei og han lot bilen stå. Ved hoppbakken fant vi endelig en taxi. Takk for det. Det var snakk om sekunder før Waheed ville falt død om. Nå lyste han opp og minnet om en gammel hindu som hadde gått seg vill på pilegrimsferden og endelig hadde funnet Varanasi etter et års vasing rundt oppe i Himalaya. Mokasinene var gjennomvåte, hårpryden hang og slang og var totalt ødelagt og han var sulten. Waheed trengte pleie. Så det bar til Lille Chef på Majorstua der jeg fikk mitt livs første kebab. Han kom til hektene igjen. Etterpå tok vi ny taxi. Waheed slapp meg av nede i byen før han fortsatte videre til frisøren for å få stivet opp sveisen.<BR>
Han var en snill, merkelig skrue.<BR>
Hva Waheed gjør nå, aner jeg ikke. Han driver sikkert kiosk. Eller gullbutikk.
<p>
Like etter dette, kanskje litt sent, kom jeg inn i en slags opprørsfase. Jeg hadde vokst opp på beste vestkant, men aldri hatt riktig sansen for cordfløyel, seilersko og tørkle i halsen. Jeg og en kompis kjøpte vide Rocky bukser og teite hettegensere fulle av logoer og dasset opp og ned Karl Johan og hang på Oslo City. Det var teendisco på Radio 1 Club hvor vi lærte oss hip hop dansing. Vi ble etterhvert på hils med de andre som dasset opp og ned Karl Johan, men det at vi var fra vestkanten kunne vi ikke gjøre noe med og enden på visa ble at jeg fikk juling av en hel skokk med vankere, verandaleppe og  dame, faktisk på samme kveld. En periode ringte også de snobbete pøblene fra nabolaget meg anonymt midt på natta og ga uttrykk for deres tanker om min bekledning. Jeg anskaffet meg sprittusj og tagget i ly av mørket og på skolens eiendom. Små idiotiske navn. Jeg var på vei til å bli en pøbel, men gav opp etter at vaktmesteren tok meg på fersk gjerning nede på guttedoen i ferd med å signere dodøra. "Hva driver du med?", spurte han dumt. "Skriver på veggen", svarte jeg. Det var jo akkurat det jeg drev med. Da kom jeg til rektor for andre gang i mitt liv. Det var en snill rektor. Han tok tusjen min og det var det. Vi hadde et fint forhold. Jeg var absolutt ikke noe skolelys, og jeg tagget på doen hans, men han likte meg. Og jeg likte ham.<br>
Da jeg var liten var jeg livredd rektor. Før jeg ante at rektorer i det hele tatt eksisterte gjorde jeg mye bøll i skolegården. Spente ben på småpiker og slikt. Men den dagen en rødhåret skitjente fra femte pågrep meg og truet med noe som het rektor ble jeg redd og gjorde ikke stort galt etter det. Jeg så for meg rektor som et ildsprutende byllebefengt monster med råtne hoggtenner, svarte klør med snørr under og hjemmelagde, rustne torturredskaper liggende klare i kokende lava (egentlig var det en dame ved navn Kjellaug). Første gang jeg kom til rektor gikk jeg dit av meg selv. Det var på ungdomsskolen og jeg hadde avfyrt en kinaputt i gangen. Selvsagt tystet ingen, men det ble truet med politi og det som verre var om ingen meldte seg, en trussel mitt naive og for anledningens meget nervøse sinn ikke kunne behandle på fornuftig måte. Det ble selvsagt ikke noe politi. Kanskje en melding med hjem. Husker ikke.<br>
Noe særlig mer pøbelstreker har jeg ikke gjort.
<p>
Men det blir folk av de fleste.<br>
Nå studerer gutta på butikken økonomi eller noe annet som krever dress. De av dem som kom fra østkanten er bilmekanikere eller snekkere bortsett fra de som dasset i byen. De sitter sikkert allerede nede på senterpuben eller Expressen og gauker og lager kvalm fra klokka åtte om morningen til stengetid før de går hjem og slår kona og barna fordi de ikke har gjort noen innbrudd idag. De som var pakistanere driver nok kiosk eller sitter inne. De snille og litt underlige, de som ikke spilte fotball eller var gode i gym og som bare fikk fem kroner i ukepenger hver lørdag har blitt venstrehellende rødvinsdrikkere med sans for kunst og kultur. Ellers har de skeia helt ut.
<p>
For eksempel: Håkon het en gutt jeg var en del sammen med. Han ville bli ape. Han var uansett en ekspert på dem, spesielt Gibbonapen var hans favoritt og han var en mester til å agere den. Noen ganger var han Tarzan, det gikk en litt uklar grense der. Gibbon eller Tarzan, samme det. Han brølte jungelbrøl med verdens lyseste stemme og kastet jeg hemningsløst og spontant ut fra gangbroer og ned skråninger uten en gang å sjekke om det fantes store steiner eller spiss buskvekst der nede. Det gikk som regel bra. En gang var han borte fra skolen fordi han hadde falt ned fra et tre i hagen sin på Kampen. Men han var en mester til å klatre, det skal han ha, og han slang seg elegant rundt i skolens klatrestativ. Og brølte og skrek. Foran alle de andre barna. Han var en stille gutt, men han var ikke flau.<br>
Vi mistet kontakten og jeg har i mitt voksne liv tenkt tilbake og antatt at han nå sikkert holdt til på Gaustad eller et annet hjem. Men den gang ei. Jeg møtte ham nylig plutselig to ganger tett inn på hverandre. Første gangen var en sen helgekveld. Først ble jeg forbauset over å i det hele tatt se ham ute i friluft blant folk, dernest over at han ikke kom hylende mot meg på alle fire. Vi snakket ikke stort da, han skulle rekke en buss, men det lille han sa var ganske undelig og fjærnt. Jeg konkluderte med at det, som jeg hadde tenkt, ikke hadde fart helt rett med gutten. Da jeg møtte ham andre gangen fant jeg ut at hans tidligere bubbel må ha vært grunnet et større alkoholinntak, for denne gangen var han oppegående og klar. En skikkelig kar med stort smil som hadde lagt apen på hylla og studert åtte år tverrfløyte i Wien.
<p>
Da er det noe annet med Wilhelm som alltid var rar. En halvt svenske med sleskt glis og butte små tannstumper som fikk det for seg i sitt voksne liv å overrumple enslige kvinner ved klippene på Paradisbukta med griseprat, nakenbading og onani.
<p>
*
<p>

<p>
<a href="http://www.olve.net/" target="_blank">-Olve</a>



</div>
<BR><BR>
<BR>
<p>

<BR><BR><DIV align="center">| <SMALL><A HREF="../noveller2.html">poetikon : noveller</A></SMALL> |</DIV></FONT>
</TD>


</TR></TABLE>

</CENTER>


</BODY>

</HTML>





